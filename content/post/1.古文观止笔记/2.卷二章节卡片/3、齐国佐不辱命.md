---
title: 3、齐国佐不辱命
aliases: 
categories:
  - 古文笔记
tags:
  - 古文观止笔记
  - 古文观止卷二笔记
description: 公元前589年，晋国联合鲁、卫、曹三国一齐讨伐齐国，双方交战于鞍这个地方，结果齐国大败。四国联军乘胜追击，一直打到离齐都不远的马陉。齐王见情势不妙，忙派宾媚人找联军讲和。宾媚人刚上来时以财物贿赂晋侯，晋侯不答应，还提出苛刻的条件。宾媚人就以德、孝来劝说晋侯，最后还表示：若晋国一意孤行，齐国将背水一战，抵抗到底，晋侯迫于威势，终于答应讲和。
author: Rensiming
date: 2025-04-24
date modified: 2025-04-24
---

# 3、齐国佐不辱命

晋师从齐师，入自丘舆[^1]，击马陉[^2]。齐侯使宾媚人赂以纪甗[^3]、玉磬与地。“不可，则听客之所为。”

宾媚人致赂，晋人不可，曰：“必以萧同叔子为质[^4]，而使齐之封内尽东其亩[^5]。”对曰：“萧同叔子非他，寡君之母也。若以匹敌，则亦晋君之母也。吾子布大命于诸侯，而曰必质其母以为信，其若王命何？且是以不孝令也。《诗》曰：‘孝子不匮，永锡尔类。’若以不孝令于诸侯，其无乃非德类也乎？先王疆理天下，物土之宜而布其利[^6]。故《诗》曰：‘我疆我理，南东其亩。’今吾子疆理诸侯，而曰‘尽东其亩’而已，唯吾子戎车是利，无顾土宜，其无乃非先王之命也乎？反先王则不义，何以为盟主？其晋实有阙[^7]！四王之王也[^8]，树德而济同欲焉；五伯之霸也[^9]，勤而抚之，以役王命。今吾子求合诸侯，以逞无疆之欲，《诗》曰：‘敷政优优，百禄是遒[^10]。’子实不优，而弃百禄，诸侯何害焉！不然，寡君之命使臣，则有辞矣。曰：‘子以君师辱于敝邑，不腆敝赋[^11]，以犒从者。畏君之震，师徒挠败[^12]，吾子惠徼齐国之福[^13]，不泯其社稷，使继旧好。唯是先君之敝器土地不敢爱[^14]，子又不许。请收合余烬[^15]，背城借一。敝邑之幸，亦云从也。况其不幸，敢不唯命是听！’”

[^1]:丘舆：齐地名，在今山东益都县界。

[^2]:马陉：齐地名，在今山东益都西南。[^3]:宾媚人：即国佐，齐国大夫。纪甗(yǎn)：纪国的甗。甗，古代炊器。

[^4]:同叔子：指齐顷公的母亲。

[^5]:亩：田埂。

[^6]:物：察看。[^7]:阙：过失。

[^8]:四王：指禹、汤、周文王、周武王。王(wànɡ)：统治天下。

[^9]:五伯：一说指夏的昆吾，商的大彭、豕韦，周的齐桓公、晋文公。也有人认为是指齐桓公、宋襄公、晋文公、秦穆公、楚庄王。伯，通“霸”。

[^10]:遒(qiú)：聚集。

[^11]:不腆(tiǎn)：不丰厚。

[^12]:挠败：溃败，挫败。

[^13]:徼(yāo)：求。

[^14]:爱：吝惜。

[^15]:烬：烧残的灰。这里比喻残余的军队。
