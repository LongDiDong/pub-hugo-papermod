---
title: 3、石碏谏宠州吁
aliases: 
categories:
  - 古文笔记
tags:
  - 古文观止笔记
  - 古文观止卷一笔记
description: 大臣石碏劝谏卫庄公早立储君，爱子应该以教导其遵从规矩道义为准则，不因过度宠溺而使其骄奢淫逸，最后造成祸乱。卫庄公不听劝阻，还是没有原则地宠爱公子州吁，但最终立桓公为君。后来骄纵的州吁犯上作乱，杀了卫桓公而自立为王。
author: Rensiming
date: 2025-04-24
date modified: 2025-04-24
---

# 3、石碏谏宠州吁

[卫国](../0.先秦诸国资料/卫国.md)

<span style="color: #843fa1;">**原是商朝故地安抚商朝遗民，卫国面临郑国一样的长幼之争，原因都很相似都是宠禄失衡，但武姜更露骨是直接提出废长立幼的。**</span>

<span style="color: #843fa1;">**后续故事：大义灭亲**</span>

卫庄公娶于齐东宫得臣之妹[^1]，曰庄姜，美而无子，卫人所为赋《硕人》也。又娶于陈[^2]，曰厉妫，生孝伯，蚤死[^3]。其娣戴妫生桓公[^4]，庄姜以为己子。公子州吁，嬖人之子也[^5]。有宠而好兵，公弗禁。庄姜恶之。

石碏谏曰[^6]：“臣闻爱子，教之以义方，弗纳于邪。骄、奢、淫、佚，所自邪也。四者之来，宠禄过也。将立州吁，乃定之矣；若犹未也，阶之为祸。夫宠而不骄，骄而能降，降而不憾，憾而能眕者[^7]，鲜矣。且夫贱妨贵，少陵长，远间亲，新间旧，小加大，淫破义，所谓‘六逆’也。君义，臣行，父慈，子孝，兄爱，弟敬，所谓‘六顺’也。去顺效逆，所以速祸也。君人者，将祸是务去，而速之，无乃不可乎？”

弗听。其子厚与州吁游，禁之，不可。桓公立，乃老[^8]。

[^1]:东宫：太子之宫，此处意指太子。

[^2]:陈：[春秋](https://chunqiu.5000yan.com/)时国名，妫姓。

[^3]:蚤：通“早”。

[^4]:娣：妹妹。

[^5]:嬖人：受宠的姬妾。

[^6]:石碏(què)：卫国大夫。

[^7]:眕(zhěn)：自安自重。

[^8]:老：告老。

