---
title: 14、寺人披见文公
aliases: 
categories:
  - 古文笔记
tags:
  - 古文观止笔记
  - 古文观止卷一笔记
description: 公元前625年，晋国大臣吕甥、郤芮密谋纵火烧死晋文公。宦官寺人披得知此事后，求见晋文公。寺人披此前曾两次刺杀文公，文公不想见他。后经寺人披一番合情入理的辩白，文公才答应接见他。寺人披告诉文公吕甥和郤芮的阴谋，这才避免了一场祸乱的发生。
author: Rensiming
date: 2025-04-24
date modified: 2025-04-24
---

# 14、寺人披见文公

<span style="color: #843fa1;">**食人之禄，忠人之事此人少已，可称公忠体国？虽受刑不改其心。**</span>

吕、郤畏逼[^1]，将焚公宫而弑晋侯。寺人披请见[^2]。公使让之，且辞焉，曰：“蒲城之役，君命一宿，女即至。其后余从狄君以田渭滨，女为惠公来求杀余，命女三宿，女中宿至。虽有君命，何其速也？夫袪犹在[^3]，女其行乎！”对曰：“臣谓君之入也，其知之矣。若犹未也，又将及难。君命无二，古之制也。除君之恶，唯力是视。蒲人、狄人，余何有焉？今君即位，其无蒲、狄乎！齐桓公置射钩而使管仲相，君若易之，何辱命焉？行者甚众，岂唯刑臣[^4]！”

公见之，以难告。晋侯潜会秦伯于王城[^5]。己丑晦[^6]，公宫火。瑕甥、郤芮不获公，乃如河上，秦伯诱而杀之。

[^1]:吕、郤(xì)：即吕甥、郤芮，二人都是晋惠公的亲信旧臣。

[^2]:寺人：即后世所说的宦官。

[^3]:袪(qū)：衣袖。

[^4]:刑臣：宦官的自称。

[^5]:秦伯：指秦穆公。王城：秦国地名，在今陕西大荔东。

[^6]:己丑：三月二十九日。晦：阴历每月的最后一天。